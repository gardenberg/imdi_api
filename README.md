# IMDIs API

IMDis [tall og statistikk-nettsider](https://www.imdi.no/tall-og-statistikk/) henter dataene sine om innvandring og integrering i kommuner, fylker og Norge fra et API. 

APIet er dessverre ikke dokumentert, men lar seg enkelt utforske ved hjelp av en nettleser-konsoll, f.eks. i Chrome. Her kommer et kort forsøk på litt forklaring. 

## Innhold i datasettet
Datasettet har informasjon om innvandrere og integrering på en rekke områder i norske kommuner, næringsregioner, fylker, hele landet og bydeler i Oslo, og er tilgjengelig med NLOD-lisens (se nederst for lisens-betingelser). Noe kommer fra IMDi, men mesteparten kommer fra Statistisk sentralbyrå (SSB).

IMDi tilgjengeliggjør dataene fra nettsidene i et krysstabellformat som er uhensiktsmessig for analyseformål, og dataene tilgjengeliggjøres derfor her (som et privat prosjekt) i et flatt format.

En advarsel: Datasettene er kodet, og kodeboka er foreløpig ikke en del av dette repoet.

## Dokumentasjon

[Tilgjengelig i en R-Notebook her]()

## Lisens
Alle data (både fra SSB og IMDi) er tilgjengeliggjort med Norsk lisens for offentlige data (NLOD). Du har lov til:

- å kopiere og tilgjengeliggjøre
- å endre og/eller sette sammen med andre datasett
- å kopiere og tilgjengeliggjøre en endret eller sammensatt versjon
- å benytte datasettet kommersielt

På følgende vilkår:
- at du navngir lisensgiver slik lisensgiver ber om, men ikke på en måte som indikerer at disse har godkjent eller anbefaler deg eller din bruk av datasettet
- at du ikke bruker dataene på en måte som fremstår som villedende, og heller ikke fordreier eller uriktig fremstiller dataene

Med den forståelse:
- at data som inneholder personopplysninger og er taushetsbelagt ikke er omfattet av denne lisensen og ikke kan viderebrukes
- at lisensgiver fraskriver seg ethvert ansvar for informasjonens kvalitet og hva informasjonen brukes til

Norsk lisens for offentlige data (NLOD) er tilgjengelig både på norsk og på engelsk. Følg disse lenkene for å lese den juridiske lisensteksten:
[Norsk lisens for offentlige data (NLOD): ](https://data.norge.no/nlod/no/2.0)
[Norwegian Licence for Open Government Data (NLOD): ](https://data.norge.no/nlod/en/1.0)
